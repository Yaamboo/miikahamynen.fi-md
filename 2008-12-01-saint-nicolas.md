---
title: "Saint-Nicolas"
date: "2008-12-01"
datetime: "2008-12-01 08:18:50"
tags: "[vaihto]"
category: "[vaihto]"
link: "http://miikahamynen.fi/2008/12/01/saint-nicolas/"
status: "publish"
coverImageId: "897"
---

[![](http://miikahamynen.fi/wp-content/uploads/2008/12/thumb.otsikko2.jpg "thumb.otsikko")](http://miikahamynen.fi/2008/12/01/saint-nicolas/thumb-otsikko-10/)

Tänään (ja eilen) vietettiin (ja vietetään edelleen) liègeläisten opiskelijoiden pääjuhlallisuutta, eli [pyhän Nikolauksen juhlaa](http://fr.wikipedia.org/wiki/Saint-Nicolas_des_%E9tudiants). Juhlimisen kohteena toimivat [Nikolaos Ihmeidentekijä](http://fi.wikipedia.org/wiki/Nikolaos_Ihmeidentekij%E4), Liègen suojeluspyhimys, sekä [Sinterklaas](http://en.wikipedia.org/wiki/Sinterklaas)\-versio samasta heebosta (joka siis on ikään kuin Belgian ja Hollannin Joulupukki). Mitä suurempi syy siis [humaltua](http://fr.wikipedia.org/wiki/%C0-fond) mallas- ja muista juomista, ja yhdistyä muiden opiskelijoiden kanssa käppäilemään kaupungin läpi juhlakulkueessa. Itsehän osallistuin vain jälkimmäiseen aktiviteettiin. Lisäksi biletystä olisi mahdollista jatkaa yliopiston edustalla läpi illan.

Kulkue sujui ihan hyvin, vaikka ainut punasiniseen pukeutunut nuori olinkin. Paikallisena "haalarina" toimii nimittäin lääkärintakki (enemmän tai vähemmän valkoisena) ja siihen raapustetut merkinnät. Olin ehkä vähän turhankin siisti, kun jossain vaiheessa sain selkääni (ilmeisimmin lunta simuloivan) jauhokuorman "t'étais trop propre" -kommentin siivitsemänä, mutta en ollut ainut jauhojen sottaama tapaus. Haalarit osoittautuivat hyväksi ratkaisuksi myös jäädessäni sivulliseksi uhriksi jonkun juomahyökkäykselle. Mutta ihan siististi selvittiin siis. Päivän kohokohta oli törmätä Suomen lippua (ja muutamaa haalarimerkkiä) takissaan kantavaan belgiin, joka paljastui entiseksi Åbo Akademin Erasmukseksi. Yllättyi nähdessään jotain hyvin suomalaista Liègessä ;)

Kuvat kertonevat kuin tuhat sanaa, ja video kuin tuhat kuvaa.

https://youtu.be/LlfkK\_Wl2xE

\[gallery ids="1573,1574,1575,1576,1577,1578,1579,1580,1581,1582,1583"\]
