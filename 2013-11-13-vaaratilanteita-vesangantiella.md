---
title: "Vaaratilanteita Vesangantiellä"
date: "2013-11-13"
datetime: "2013-11-13 11:24:32"
tags: ["aktivismi", ]
category: ["aktivismi", ]
link: "http://miikahamynen.fi/2013/11/13/vaaratilanteita-vesangantiella/"
status: "publish"
coverImageId: ""
---

Annoin kaupungille viime viikolla [palautetta vaarallisesta tienylityspaikasta Vesangantiellä](https://s-asiointi.jkl.fi/eFeedback/fi/View/13779) Savelassa Onkapannun risteyksen kohdalla:

> Tiimiakatemian siirryttyä entisiin Jyväskylän Energian toimitiloihin Onkapannulle olen nähnyt päivittäin jännittäviä Vesangantien ylityksiä opiskelijoiden pyrkiessä luultavasti kadun toisen puolen S-markettiin. Aluetta ei ole millään tavalla suunniteltu jalankulun tai polkupyöräilyn näkökulmasta järkevästi, sillä reitti on melkein helpompi ajaa autolla. Jalankulkijalta vaaditaan joko kiertämistä Nisulankadun alikulun kautta tai kolmien liikennevalojen odottamista Savelankadun risteyksessä. Onkapannun risteykseen pitäisi harkita suojatietä + keskisaareketta. Aita ei ole ratkaisu.

Sainkin yllättävän nopeasti vastauksen:

> Kiitos palautteesta. Kyseinen kohta on teollisuusaluetta, minkä takia siihen ei ole aikoinaan suunniteltu suojatietä. Kyseisessä kohdassa on vilkas liikenne ja neljä kaistaa rinnakkain. Turvallinen tien ylittäminen edellyttäsi liikennevalojen rakentamisen. Pelkkä suojatie ja saareke eivät riittäisi. Tien ylittäjiä on vähän ja lähellä on turvallinen tienylityspaikka liikennevaloilla. Kohteeseen ei ole toistaiseksi tulossa muutoksia.

Mielestäni tien ylittäjiä ei ole "vähän", ja siksi aion kerätä asiasta myös tilastotietoa. Alempaa löytyy dokumentti, johon aion merkitä päivittäin paikassa näkemäni tien ylitykset. Huomioitavaa on, että näen ko. paikan noin kolmenkymmenen sekunnin - kolmen minuutin ajan kumpaankin suuntaan mennessä, joten ylityksiä on luultavasti päivän mittaan huomattavasti enemmänkin. Ongelman pystyisi varmasti helpoiten ratkaisemaan lisäämällä yhden suojatien Savelankadun risteykseen, jolloin kohtuuton kolmien valojen odotus tai satojen metrien kiertäminen tunneliin poistuisi. Kallistahan se toki on.

Joku muukin on [huomannut asian ja laittanut asiasta tänään palautteen](https://s-asiointi.jkl.fi/eFeedback/fi/View/13863), kiitos siitä!

<iframe src="https://docs.google.com/spreadsheet/pub?key=0Ah9R1C_kvqHAdG8wb3hjQ2FoNmVWR0N5Ri1seXJxUUE&amp;single=true&amp;gid=0&amp;output=html&amp;widget=true" height="400" width="600" frameborder="0"></iframe>

[Suora linkki tiedostoon](https://docs.google.com/spreadsheet/ccc?key=0Ah9R1C_kvqHAdG8wb3hjQ2FoNmVWR0N5Ri1seXJxUUE&usp=sharing)
