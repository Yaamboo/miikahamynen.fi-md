---
title: "2. matkapäivä"
date: "2008-08-22"
datetime: "2008-08-22 11:57:14"
tags: "[vaihto]"
category: "[vaihto]"
link: "http://miikahamynen.fi/2008/08/22/2-matkapaiva/"
status: "publish"
coverImageId: "897"
---

[![](http://miikahamynen.fi/wp-content/uploads/2008/08/thumb.otsikko4.jpg "thumb.otsikko")](http://miikahamynen.fi/2008/08/22/2-matkapaiva/thumb-otsikko-29/)

Yllä oikealla Odensen rautatieasema, vasemmalla hostelli josta tätä kirjoittelen; keskellä random patsas.

Pikakirjoitustekniikka loistaa, kun Miika väsynyt on. Tänään heräsin kello 5 (keski-Euroopan aikaa) ehtiäkseni 7:07 Tukholman asemalta lähtevään junaan. Nousin tunnelbanaan Skärholmenin asemalta, ajoin T-Centraleniin josta siirryin ripeästi Centralstationenin syvyyksiin ja oikealle laiturille oikeaan rautahepoon. Matka Göteborgiin kesti viitisen tuntia, mutta mitään viihdykettä en jostain syystä tarvinnut - matkaevääksi riittivät kauniit Ruotsin maisemat ja auringonpaiste :)

Göteborgissa vierähti nopeasti vajaat kolme tuntia, evääksi matkatavarasäilytyksenrahanvaihto-operaatiosta jääneillä n. 40 kruunulla ostin Lokaa ja 2 hampurilaista ;) Söin niitä jossain puistossa, joka oli kiva. Göteborgin iloihin kuuluivat myös venehet.

\[caption id="attachment\_264" align="alignleft" width="400"\][![Jumalten juoma - Loka.](http://miikahamynen.fi/wp-content/uploads/2008/08/IMG_0057-400x300.jpg "IMG_0057")](http://miikahamynen.fi/2008/08/22/2-matkapaiva/img_0057/) Jumalten juoma - Loka.\[/caption\]

Jatkoin matkaani kohti Kööpenhaminaa 14:40, ja junan myöhästellessä toisen junan takia aloin jo hetken miettiä, ehtisinkö ajoissa Odenseen menevään junaan... Huoleni oli kuitenkin turha, ja Juutinrauman silta ylittyi siististi aikataulussa. On muuten aika hieno rakennelma se.

Kööpenhaminassa iski kuitenkin hetkeksi epätoivo, kun huomasin muistiinpanoissani olevan junan olevan yöjuna, johon en ollut järin innostunut astumaan. Kävin nopeasti (13 minuutin vaihtoajan sisällä) kysäisemässä, millä junalla pääsen Odenseen helpoiten, ja hän opasti minut 18:50 lähteneeseen Intercityyn, joka toi minut n. 20:09 Odensen rautatieasemalle (Ison-Beltin ylitys/alitus oli kans ihan jees).

Kävin nostamassa Danske Bankin automaatista rahaa (ei pitäisi tulla lisäkustannuksia; ehkä ainut hyöty mikä Sampopankin integraatiosta on tullut), kirjasin itseni sisälle hostelliin, kävin kiertämässä nopeasti Odensen keskustaa (on muuten hieno kävelykeskusta!), nappasin pitakebabin takaisinpäinkävelylle (oli erittäin hyvää) kylän parhaiden pizzojen kebab/chawarma/kebab/jne-paikasta ja palasin hostellille kirjoittelemaan merkintää. Huoneessani on näköjään yksi muu ihminen, jota en ole vielä nähnyt.

Mutta nyt merkintä nettiin ja miettimään pitäisikö huomiselle tehdä pari muokkausta junien suhteen :) (Muoks: ei tarvitse.)

\[gallery ids="923,925,926,927,928,929,930,931,932,933,934,935,936,937,938,939,940,942,943,944,945,946,947,948,949,950,951,952,953,954"\]
