---
title: "ACTA ja kansainvälisen politiikan avoimuus"
date: "2012-06-14"
datetime: "2012-06-14 13:42:36"
tags: "[acta, aktivismi, mielipidekirjoitukset, piraattipuolue]"
category: "[aktivismi, mielipidekirjoitukset]"
link: "http://miikahamynen.fi/2012/06/14/acta-ja-kansainvalisen-politiikan-avoimuus/"
status: "publish"
coverImageId: "350"
---

\[caption id="attachment\_345" align="alignright" width="240"\][![](http://miikahamynen.fi/wp-content/uploads/2012/06/CRW_0068-400x266.jpg "ACTA-mielenosoituksen tunnelmaa 9.6.2012")](http://miikahamynen.fi/2012/06/14/acta-ja-kansainvalisen-politiikan-avoimuus/crw_0068/) ACTA-mielenosoituksen tunnelmaa 9.6.2012\[/caption\]

_Mielipidekirjoitus, ei julkaistu. _

Kevättalvella kymmenet tuhannet ihmiset osoittivat mieltä ympäri maailmaa Anti-Counterfating Trade Agreement -sopimusta vastaan. ACTA-sopimuksen tavoitteena on nimensä mukaan ehkäistä väärennöksien ja tekijänoikeuksia loukkaavan materiaalin levittämistä sopimusmaissa. Useat kansalais- ja ihmisoikeusjärjestöt ovat kuitenkin nostaneet esiin sopimuksen ongelmakohtia: sen sisällöstä on sovittu salassa, sitä on yritetty saada hyväksytyksi epädemokraattisesti ja se rikkoo räikeästi kansalaisoikeuksia. ACTAn vaikutukset tuntuisivat myös erityisen raa'asti kehittyvissä maissa, jotka tuottavat halpoja lääkekopioita kansalaisilleen. Sopimus onkin kirjoitettu lähinnä suojelemaan länsimaiden, etenkin Yhdysvaltojen, etuja kansainvälisillä markkinoilla.

Myös tänään 9.6. ihmiset marssivat kaduille kymmenissä eurooppalaisissa kaupungeissa. ACTA on kokenut aivan hiljattain tappioita EU-parlamentin arvovaltaisissa valiokunnissa: kansalaisvapauksien osalta se leimattiin peräti perustuslain vastaiseksi. Lisäksi esimerkiksi Hollanti on linjannut, ettei aio allekirjoittaa ACTAa tai muita vastaanvanlaisia sopimuksia. Siltikään ei ole varaa rentoutua ja luottaa siihen, että sopimus kaatuisi. Vaikka huomattava osa EU-parlamentin jäsenistä on huomannut sopimukseen sisältyvät ongelmakohdat, eivät myöskään sopimuksen kannattajat ole jääneet lepäämään laakereilleen.

ACTA-sopimus tuodaan heinäkuun alussa EU-parlamentin käsittelyyn. Vetoamme parlamentin jäseniin: Osoittakaa arvostavanne avoimuutta päätöksenteossa, sananvapautta ja oikeutta yksityisyyteen. Hylätkää ACTA.

Arto Lampila & Miika Hämynen, Piraattipuolue
