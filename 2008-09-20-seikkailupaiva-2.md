---
title: "Seikkailupäivä 2"
date: "2008-09-20"
datetime: "2008-09-20 07:58:20"
tags: ["vaihto", ]
category: ["vaihto", ]
link: "http://miikahamynen.fi/2008/09/20/seikkailupaiva-2/"
status: "publish"
coverImageId: "897"
---

[![](http://miikahamynen.fi/wp-content/uploads/2008/09/thumb.otsikko1.jpg "thumb.otsikko")](http://miikahamynen.fi/2008/09/20/seikkailupaiva-2/thumb-otsikko-18/)

Tänään päätin jälleen käydä vähän seikkailemassa. Olin lukenut läheisestä Grivegnéen alueella sijaitsevasta [Chartreusen linnakkeesta](http://www.silentwall.com/ChartreuseI.html), jonka ympärillä olisi metsää ynnä muuta luonnontilassa olevaa roinaa, ja niinpä puolenpäivän jälkeen astelin ulos asunnostani.

Aloitin kävelemällä kohti Boverien puistoa, jossa halusin ottaa valokuvia paikallisen lastentarha/ala-asteen pupupihasta (yksi oli pihan ulkopuolella), sekä tähän mennessä parhaan näköisestä paikasta mihin olen Liègessä törmännyt (katso galleriasta lisätietoja). Ylitin Boverien sillan siirtyäkseni Fétinnen puolelle, ja kävelin kohti Pyhän Vincentin kirkkoa, josta jatkoin Emile-de-Laveleyen bulevardia pitkin rautatiesillan ali, jonka jälkeen tipahdin kartalta. Suuntasin kuitenkin oikeaan suuntaan (ja pystyn nyt jälkikäteen näkemään kartalta missä kuljin), ja pian yhä ylöspäin noustuani löysinkin portin, josta pääsi puistoalueelle.

Sauvakävelijät rauhanhäiritsijänä kiertelin ympäriinsä ihmetellen vanhoja muureja, syvennöksiä, raunioita ynnä muita, joita ei ehkä sanallisesti pysty kuvailemaan. Itse linnakkeen alueelle ei pääse sisälle laillisesti, enkä jaksanut alkaa urheilemaan (vaihtoehtoisia sisäänpääsyreittejä löysin ainakin kaksi), joten tyydyin ihmettelemään ulkopuolelle jääneitä asioita.

Paluumatkalla eksyttelin jälleen itseäni Amercoeurin/Longdozin kaduilla, ja poikkesin tuttuun Delhaizeen nappaamaan evästä viikonlopun tarpeiksi. Seikkailuun kului yhteensä aikaa noin kolme ja puoli tuntia ja käveltyä tuli riittämiin :)

\[gallery ids="1266,1268,1269,1270,1271,1272,1273,1274,1275,1276,1277,1278,1279,1280,1281,1282,1283,1284,1285,1286,1287,1288,1289,1290,1291,1292,1293,1294,1295,1296,1297,1298,1299,1300,1301,1302,1303,1304,1305,1306,1307,1308,1309,1310,1311,1312,1313,1314,1315"\]
