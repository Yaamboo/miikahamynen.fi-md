---
title: "Kohti kuntavaaleja"
date: "2012-09-18"
datetime: "2012-09-18 16:29:19"
tags: "[aktivismi, kuntavaalit, teemat]"
category: "[aktivismi, teemat]"
link: "http://miikahamynen.fi/2012/09/18/kohti-kuntavaaleja/"
status: "publish"
coverImageId: ""
---

Tästä se alkaa!

Kuntavaaleihin on aikaa reilu kuukausi, ja tänään veimme Piraattipuolueen keskisuomalaiset ehdokaslistat keskusvaalilautakunnille; [Arto](http://alampila.fi/) hoiti Jyväskylän ja minä käväisin Saarijärvellä. Jyväskylässä saimme yhdeksän ehdokasta, saarijärvellä yhden. Kummassakin kunnassa lista on varmasti nuorimmasta päästä, ehdokkaiden ikien keskiarvo on nimittäin vain 27 vuotta, ja mediaani senkin alle.

Seuraava kuukausi tulee omalta osaltani pitämään sisällään monenlaista esiintymistä paneeleissa ja telttailua ympäri Jyväskylää. Aion blogata ajankohtaisista jyväskyläläisistä aiheista – ja jatkaa sitä myös vaalien jälkeen.

Mitkä ovat sitten niitä teemoja, joita itse näissä vaaleissa ajan? [Jyväskylän kuntavaaliohjelma](http://arkisto.piraattipuolue.fi/piirit/keski-suomi/vaaliohjelma_kuntavaalit_2012_jyvaskyla.pdf) on kokonaisuudessaan täyttä asiaa, mutta tässä poimintoja:

- **Hallinnon avoimuus:** päätösluetteloiden lisäksi tarvitaan tietoa myös siitä, miten tiettyyn ratkaisuun on päädytty.
- **Koulutus:** kunnan budjetin tärkein osanen.
- **Helposti lähestyttävät palvelut:** auttavat estämään syrjäytymistä.
- **Pyöräily:** järkevillä investoinneilla pyöräilyyn kannustaminen parantaa asukkaiden terveydentilaa ja vähentää kustannuksia pitkällä tähtäimellä.
- **Joukkoliikenne:** kilpailun avaaminen bussiliikenteessä, reittien parantaminen, raideliikenteen hyödyntäminen...

Ei kun työn touhuun!
