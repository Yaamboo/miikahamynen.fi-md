---
title: "Hämyä ylioppilaskuntaan!"
date: "2011-10-01"
datetime: "2011-10-01 11:56:15"
tags: "[aktivismi, jyy]"
category: "[aktivismi, jyy]"
link: "http://miikahamynen.fi/2011/10/01/hamya-ylioppilaskuntaan/"
status: "publish"
coverImageId: ""
---

**[![](http://miikahamynen.fi/wp-content/uploads/2012/02/edarimiika.jpg "edarimiika")](http://miikahamynen.fi/2011/10/01/hamya-ylioppilaskuntaan/edarimiika/)Miika Hämynen – 275**

Olen ehdolla [JYYn edustajistovaaleissa 2011](http://www.jyy.fi/fi/mika_jyy/edustajisto/edustajistovaalit_2011/?id=117) [Yhdistyneiden kieltenlukijoiden](http://groups.jyu.fi/yk/edustajisto) vaalilistalla. Ehdokasnumeroni on **275**.

Opiskeluvuosieni aikana olen päässyt tutustumaan laajasti yliopiston ja ylioppilaskunnan toimintaan toimimalla mm. [Ainejärjestö Astérix ry:n](http://groups.jyu.fi/asterix) ja [Yhdistyneiden kieltenlukijoiden](http://groups.jyu.fi/yk) puheenjohtajana (ja muissa tehtävissä), osallistumalla [JYYn kopovaliokunnan](http://www.jyy.fi/fi/mika_jyy/valiokunnat/opinto-_ja_tiedevaliokunta/?id=65) kokouksiin, toimimalla kielten laitoksen laitosneuvoston varajäsenenä ja opetuksen kehittämisryhmän opiskelijajäsenenä sekä osallistumalla kielten laitoksen laitoskokouksiin. Olen kannustanut kanssaopiskelijoitani osallistumaan päätöksentekoon oppiaineessaan ja laitoksellaan.

Humanistinörttinä ja [piraattina](http://piraattipuolue.fi) ajan [YK:n omien teemojen](http://groups.jyu.fi/yk/edustajisto/teemat) lisäksi seuraavia asioita:

- Yliopisto-opetus tulee säilyttää [maksuttomana](http://www.maksutonkoulutus.fi/) myös ulkomaisille opiskelijoille.
- Opiskelijat pois köyhyysloukusta opintotukea kehittämällä; [kansalaispalkka](http://fi.wikipedia.org/wiki/Perustulo) on sydäntäni lähellä.
- JYYn tulisi edistää omien julkaisujensa lisäksi myös yliopiston tuottaman tutkimustiedon vapaata saatavuutta; [Open Access](http://openaccess.jyu.fi/) ja [Creative Commons](http://creativecommons.fi/) kunniaan.
- Kannustimia [avoimen lähdekoodin ohjelmistojen](http://fi.wikipedia.org/wiki/Avoin_lähdekoodi) käyttöä kohtaan tulisi lisätä.
- JYYn tulisi kannustaa yliopistoa parantamaan [Korppi-järjestelmän](http://korppi.jyu.fi) käyttöliittymää humanistiystävällisemmäksi.

Tutustu myös [muihin YK:n ehdokkaisiin](http://groups.jyu.fi/yk/edustajisto/ehdokkaat)!
