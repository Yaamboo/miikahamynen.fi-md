---
title: "Viime päivinä tapahtunutta..."
date: "2012-09-27"
datetime: "2012-09-27 07:30:59"
tags: ["kampanjointi", "kuntavaalit", ]
category: ["kampanjointi", ]
link: "http://miikahamynen.fi/2012/09/27/viime-paivina-tapahtunutta/"
status: "publish"
coverImageId: "477"
---

Viime viikon tiistain jälkeen aikani on mennyt suurelta osin vaaleja miettiessä, gradua tehdessä ja muita käytännön asioita hoitaessa. Työn alla on myös blogikirjoitus poliittisesta historiastani, mutta se odottaa vielä tulevaisuutta.

Torstaina 20.9. kävimme kävelykadulla telttailemassa. Sää vaihteli sateesta aurinkoon, ja teltassa piti roikkua jottei se olisi lähtenyt lentoon, mutta ohikulkijat olivat ihailtavan kiinnostuneita vaaliteemoistamme ja saimme paljon positiivista palautetta.

\[caption id="attachment\_477" align="aligncenter" width="560"\][![](http://miikahamynen.fi/wp-content/uploads/2012/09/CRW_0001-800x533.jpg "Miika pitää teltasta kiinni")](http://miikahamynen.fi/wp-content/uploads/2012/09/CRW_0001.jpg) Pidän telttaa sananmukaisesti pystyssä.\[/caption\]

Lauantaina 22.9. kaupunki järjesti auton vapaapäivän vaalitentin. Tapahtuma oli valitettavan huonosti järjestetty; pidin puheenvuoron aiheesta kello 10.30 emmekä valitettavasti emme saaneet telttapaikkaa:

> Meillä tapahtuman kokouksessa tehtiin sellainen päätös suunnittelussa, ettei poliittisia puolueita oteta tapahtuman kautta mukaan. Tiedän valitettavasti, että paikkoja olivat jotkut puolueet ehtineet varata paikkansa ennen meidän varaustamme (en tiedä mitä puolueita on paikalla), mutta yhteisen linjan mukaan emme voi luvata oman tapahtumamme puitteissa sinne ketään. Vaalitentti on sitten se mahdollisuus saada puheenvuoro tapahtumassa.

Tästä lähtien Kristillisdemokraatit, Kokoomus ja Keskusta eivät sitten ole puolueita, sovitaanko näin? ;) Valitettavasti sateinen ilma ajoi meidät teltattomat pois jo ennen puoltapäivää.

Eilen 26.9. olin vetämässä JYYn edustajiston kokousta, joka pidettiin poikkeuksellisesti keskiviikkona ja vastaremontoidussa L-rakennuksessa. Pääsimme pois jo ennen kahdeksaa, mikä taisi olla tämän kokoonpanon nopeusennätys oli yksi nopeimpia tällä kokoonpanolla. Mikäli jotakuta kokous kiinnostaa, nauhoite tullee ladattavaksi lähiaikoina [Radio Hearin verkkosivuille](http://www.hear.fi/dl/jyy/).

Täytin tänään loppuun Ylen, MTV3:n ja Keskisuomalaisen vaalikoneet. Koneissa oli jälleen aikamoisia kärjistyksiä ja huonoja vastausvaihtoehtoja (sekä yksi äärettömän epäselvä kysymys), mutta positiivinen fiilis jäi vastauskierroksesta. Tästä puoliltapäivin olisin sitten menossa jälleen kävelykadulle, tällä kertaa osallistumaan [JYYn ja Jamkon kuntavaalistarttiin](https://www.facebook.com/events/474225725943375/). Keli ei vaan taida tästä parantua...

Tänään saamme myös tietoomme ehdokasnumerot, jolloin kampanjointi voi alkaa toden teolla!
