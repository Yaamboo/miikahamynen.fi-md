---
title: "Oppikirjamaraton onnistui"
date: "2012-10-01"
datetime: "2012-10-01 15:19:12"
tags: ["hackathon", "koulutus", "oppikirjamaraton", "oppikirjat", "vapaa-tieto", ]
category: ["vapaa-tieto", ]
link: "http://miikahamynen.fi/2012/10/01/oppikirjamaraton-onnistui/"
status: "publish"
coverImageId: ""
---

\[caption id="attachment\_489" align="alignright" width="280"\][![](/uploads/2012/10/kala-vaaka-400x212.png "kala-vaaka")](/uploads/2012/10/kala-vaaka.png) Kuva: [Hannu Köngäs](https://github.com/linjaaho/oppikirjamaraton-maa1/tree/master/kuvia/oppikirjamaraton/haukijavaaka), CC-BY\[/caption\]

Seurasin viime viikonlopun aikana [Oppikirjamaraton-projektia](https://www.facebook.com/oppikirjamaraton) sen mitä muilta tekemisiltäni ehdin. Sen yhteydessä kirjoitettiin lukion pitkän matematiikan ykköskurssin kirjaa perjantaista sunnuntaihin. Kirjan nimeksi tuli **Vapaa matikka 1**, ja lopputuloksen voi [ladata GitHubista](https://github.com/linjaaho/oppikirjamaraton-maa1/downloads). Projekti sai myös paljon julkisuutta eri medioissa. Tekijät saivat siis aikaiseksi sen mitä aikoivatkin: vaikka kirjasta puuttuukin vielä paljon kaavoja sun muuta kuvitusta, tehtävät ovat jo valmiita, ja teoriaosuuskin toimii.

Mitä seuraavaksi sitten tapahtuu? Avoimen lähdekoodin ohjelmistojen tapaan myös Vapaa matikka aloittaa elämänsä aktiivisten harrastajien käsissä. Kirjan sisältöön on jo tehty useita korjauksia ja parannuksia [kehitysehdotusten ja virheilmoitusten](https://github.com/linjaaho/oppikirjamaraton-maa1/issues) pohjalta. Mikäli kaikki sujuu hyvin, kirjaa kehitetään edelleen myös tulevaisuudessa. Projektin vetäjä [Vesa Linja-aho luottaa blogauksessaan tulevaisuuteen](http://linja-aho.blogspot.fi/2012/09/tuliko-oppikirja-valmiiksi.html):

> Yle vertaa tuotostamme Linuxiin. Linuxin ensimmäinen versio tuskin oli sellainen, jonka olisi voinut asentaa ison organisaation kaikkiin tietokoneisiin. Linus Torvalds julkaisi tuotoksensa vapaalla lisenssillä, jolloin muut pääsivät parantelemaan sitä, ja lopputulos on kaikkien tiedossa.

Toivotan onnea Vapaalle matikalle; ehkä jonain päivänä näemme kirjaa käytössä myös oikeissa opetustilanteissa, ja se on toiminut myös esimerkkinä muille avoimille oppikirjaprojekteille.
