---
title: "Tiedettä, taidetta, vai eikö kumpaakaan?"
date: "2012-08-05"
datetime: "2012-08-05 07:41:12"
tags: "[mielipidekirjoitukset]"
category: "[mielipidekirjoitukset]"
link: "http://miikahamynen.fi/2012/08/05/tiedetta-taidetta-vai-eiko-kumpaakaan/"
status: "publish"
coverImageId: ""
---

_Mielipidekirjoitus, ei julkaistu. Taide- ja tiedesäätiö lakkautettiin suunnitelmien mukaisesti._

Jyväskylän Taide- ja tiedesäätiön lakkauttamisen uhka (Keskisuomalainen 4.8.2012) herättää meissä tieteentekijöinä ja taiteen ystävinä ristiriitaisia tunteita. Säätiön toiminnan lopettaminen on epämiellyttävä signaali kaupungin suhtautumisesta taiteisiin ja tieteisiin. Mikäli kuitenkin nykyisellään merkittävä osa säätiön budjetista menee puhtaasti byrokratiaan eikä varsinaiseen taiteen ja tieteen tukemiseen, tilanne on kestämätön.

Mikäli säätiö lakkautetaan, vaadimme kaupungin edelleen jatkavan paikkallisen taiteen ja tieteen tukemista. Kunnallisvaaliohjelmassamme vaadimme matalan kynnyksen kulttuuripalveluja kaupunkilaisille. Säätiöltä vapautuva varallisuus ja rahoitus tulisi ohjata muun muassa näiden palveluiden sekä nuorten ja aikuisten taideharrasteiden tukemiseen, mikä voidaan nähdä peräti ennaltaehkäisevänä mielenterveystyönä. Tiedepuolella rahoitusta voisi ohjata sellaiseen nuorisotyöhön joka lisää nuorten kiinnostusta tieteisiin esimerkiksi peliohjelmointi-, elektroniikka- tai tähtiedeharrastuksen kautta.

Jyri Hämäläinen, luonnontieteiden kandidaatti, Keski-Suomen piraattien puheenjohtaja Tuomo Kalliokoski, FM Miika Hämynen, humanististen tieteiden kandidaatti Arto Lampila, Piraattipuolueen puoluesihteeri

Allekirjoittaneet ovat Piraattipuolueen kunnallisvaaliehdokkaita Jyväskylässä.
