---
title: "Rallikaupunki hiljenee"
date: "2008-08-03"
datetime: "2008-08-03 23:47:20"
tags: ["yleinen", ]
category: ["yleinen", ]
link: "http://miikahamynen.fi/2008/08/04/rallikaupunki-hiljenee/"
status: "publish"
coverImageId: "283"
---

[![](/uploads/2008/08/otsikko-800x493.jpg "otsikko")](http://miikahamynen.fi/2008/08/04/rallikaupunki-hiljenee/otsikko-6/)

Huh, menipä viikko nopeasti :D Rallit ovat nyt ohi ja palkinnot jaettu. Viikko suorastaan hujahti ohi, ja monia hienoja hetkiä tuli sen aikana koettua. Tein siis hommia jo toista vuotta peräkkäin Paviljongin huoltoalueella kilpailukeskuksessa, opastaen tiimihenkilökuntaa ja ihmetteleviä rallituristeja oikeaan paikkaan tai oikean henkilön luokse. Vaikka hommasta ei palkkaa maksettukaan, se oli antoisaa ja mukavaa ajanvietettä, sekä toki mahdollisuus kohentaa kielitaitoani. Jokaisen ranskaa puhuvan ihmisen kanssa piti toki kääntää keskustelu käyttämään ko. kieltä :)

Pari mieleen jäänyttä hetkeä:

- Perjantaina keskustelu Ari Vatasen kanssa: "Ari, muistatko vielä, oot käyny meidän luona saunassa Senegalissa" - ja sitä seurannut ajatustenvaihto
- Lauantaina eräs ilmeisimmin Citroënin henkilökuntaan kuuluva nainen: "Bonjour, je sais que vous parlez français - ma collègue me l'a dit" ("Päivää, tiedän että puhutte ranskaa - kollegani sanoi sen minulle". Kumpaakaan naista en muistanut ennestään nähneeni...)
- Sunnuntaina Sebastien Loebin hämmästynyt ja onnellinen "Merci"-vastaus allekirjoittaneen "félicitations"-onnitteluun.

17 päivää Suomesta lähtöön. Enää kämpän tyhjennys, jonkin verran paperityötä ja ihmisten hyvästely jäljellä.

Nyt kauppaan ;)
