---
title: "Brugge"
date: "2008-09-14"
datetime: "2008-09-14 11:17:50"
tags: ["vaihto", ]
category: ["vaihto", ]
link: "http://miikahamynen.fi/2008/09/14/brugge/"
status: "publish"
coverImageId: "897"
---

[![](/uploads/2008/09/thumb.otsikko2.jpg "thumb.otsikko")](http://miikahamynen.fi/2008/09/14/brugge/thumb-otsikko-19/)

Olimme sopineet yhden nettitutun ("Aerogi") kanssa että voisimme katsoa Italian GP:n yhdessä, ja niinpä läksin tänään kymmenen aikaan junalla kohti Bruggeä. Junamatka sujui yllätyksittä, ja heppukin löytyi ongelmitta :) Perillä sain tutustua myös Aerogin naisystävään ja kahteen tyttäreen, kaikki mukavia mutta epäenglantiapuhuvia ja koska itselläni ei ole suurempia flaamintaitoja, kommunikointi muiden kuin Aerogin kanssa jäi vähän vajavaiseksi. Mutta eipä se mitään.

Koska ihmeempää kerrottavaa ei ole, kerronpa kuitenkin sen että Aerogi esitteli minulle autolehti- ym. kokoelmansa, katsoimme F1-kisan (yllätyksellinen ja mielenkiintoinen oli se), ja sen jälkeen minun pitikin jo poistua seuraavien vieraiden alta... Kävelimme Bruggen vanhan keskustan läpi, joka oli erittäin kaunis ja täynnä mielenkiintoisia yksityiskohtia. Pitää joskus käydä uudestaan paremmalla ajalla.

Kotona olin vähän ennen yhdeksää illalla, ja huomenna alkanevat opinnot yliopistolla. Ellei sitten huominen ole vain tervetulopäivä ja oikeasti opinnot alkavat vasta tiistaina, se on vielä vähän kysymysmerkki. Saapi nähdä mitä siis huomenna tapahtuu... :D

\[gallery ids="1255,1256,1257,1259,1260,1261,1262,1263"\]
