---
title: "Valikoitujen yhteisöjen tuki"
date: "2012-10-10"
datetime: "2012-10-10 18:21:21"
tags: ["matara", "mielipidekirjoitukset", "paneeli", "piilovaalituki", ]
category: ["mielipidekirjoitukset", ]
link: "http://miikahamynen.fi/2012/10/10/valikoitujen-yhteisojen-tuki/"
status: "publish"
coverImageId: ""
---

\[caption id="attachment\_527" align="alignright" width="266"\][![](http://miikahamynen.fi/wp-content/uploads/2012/10/CRW_0008-266x400.jpg "arto_matara")](http://miikahamynen.fi/wp-content/uploads/2012/10/CRW_0008.jpg) Arto Lampila Kansalaistoiminnankeskus Matarassa esittelemässä Piraattipuoluetta Monikulttuurikeskus Glorian vaalitorilla 5.9.2012.\[/caption\]

_Mielipidekirjoitus_

[Kansalaistoiminnankeskus Matara](http://www.matara.fi/) haluaa "kehittää yhteistyötä eri toimijoiden välillä" sekä tarjota "osallistumisen ja vaikuttamisen mahdollisuuksia säännöllisten kansalaiskeskusteluiden kautta". Kuitenkaan kaikkien yhdistysten yhteiskunnallinen vaikuttaminen ei näytä kelpaavan Mataralle, joka jätti muut kuin nykyiset valtuustopuolueet, mukaanlukien Piraattipuolueen, [vaalipaneelinsa ulkopuolelle](http://www.matara.fi/images/VAALI_-_ILTA.pdf).

Perusteluna paneelin rajaukselle esitettiin, että "kysymyksenasettelu lähtee Jyväskylän kunnallipolitiikan näkökulmasta, jossain määrin menneen valtuustokauden arvioinnista." Ei kai oikeasti kuvitella, että ainoastaan jo valtuustossa istuvilla ryhmillä voi olla kommentoitavaa kuluneen kauden tapahtumiin? Ei kai kukaan odota, että presidentinvaalien yhteydessä paneloimaan kutsuttaisiin ainoastaan istuva presidentti?

Haluaisimmekin kysyä: Mitä seuraavista kansalaistoiminnan keskuksen ilmoitetuista arvoista tälläinen ratkaisu parhaiten kuvaa?

- Yhteisöllisyys: avoimuus, osallisuus
- Tasa-arvo: oikeudenmukaisuus
- Rohkeus: halu ja tahto tarttua uusiin asioihin, uteliaisuus

Yksi Piraattipuolueen keskeisiä tavoitteta Jyväskylässä onlisätä yhteistyötä kunnan, yritysten ja yhteisöjen välillä. Keski-Suomen Yhteisöjen Tuki ja Kansalaistoiminnankeskus Matara tekevät paljon hyvää työtä uusien toimintamallien luomiseksi, mutta jotta uusia ideoita oikeasti pääsee syntymään, tarvitaan ennakkoluulottomuutta ja rohkeutta hakea ajatuksia myös perinteisten rajojen ulkopuolelta.

[Arto Lampila](http://alampila.fi/) Puoluesihteeri, Piraattipuolue r.p.

Miika Hämynen Tiedottaja, Keski-Suomen Piraatit
